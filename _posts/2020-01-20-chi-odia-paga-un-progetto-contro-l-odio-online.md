---
layout: post
title: Chi odia paga, un progetto contro l’odio online
ref: chiodiapaga-contro-odio-online
lang: it
excerpt_separator: <!-- MORE -->
asset: <img class="w-100" src="/assets/images/posts/chiodiapaga.jpg" alt="Un progetto contro l'odio online"/>
categories:
  - highlights
  - cittadini
---

_Un progetto contro la violenza online e il cyberbullismo, che aderisce al programma [Repubblica Digitale](https://innovazione.gov.it/it/repubblica-digitale/)._

<!-- MORE -->

Chi Odia Paga (COP) è una startup innovativa a vocazione sociale nata per **combattere ogni forma di odio online**, come il cyber-bullismo, lo stalking, il _revenge porn_, l’_hate speech_ o la diffamazione online. 

L’iniziativa ha aderito a [Repubblica Digitale](https://innovazione.gov.it/it/repubblica-digitale/), il programma del [Ministro per l’innovazione e la trasformazione digitale](https://innovazione.gov.it/) per l’inclusione digitale. In virtù di questo accordo, i cittadini italiani avranno a disposizione gratuitamente le prime funzionalità della piattaforma “Chi Odia Paga”, dove:

- già da subito potranno ricevere **un feedback automatizzato** per capire se le condotte subite sono legalmente sanzionabili o meno;
- nei prossimi mesi potranno utilizzare una serie di strumenti tecnici e legali necessari per difendersi dai **reati d’odio online** in modo facile, veloce, sicuro ed economico.

Una ricerca Doxa Kids segnala che “circa il 6 per cento dei ragazzi tra i 9 e i 17 anni denuncia di essere stato vittima di cyberbullismo”, mentre secondo dati Vox Diritti “in Italia viene postato un tweet al minuto contenente contenuti legati a razzismo, insulti sulla disabilità, misoginia, islamofobia, omofobia ed antisemitismo”.

‘Chi Odia Paga‘ nasce nel 2018 da Francesco Inguscio, con il suo _venture accelerator_ Nuvolab, l’investimento del fondo di _impact investing_ Oltre Venture e cofinanziato da Regione Lombardia. L’idea è fornire assistenza legale per difendersi da queste condotte, attraverso una piattaforma online, semplice da utilizzare e capace di garantire tempi brevi di
risposta.

Il Ministro per l’innovazione e la digitalizzazione si è impegnata a sostenere e promuovere il progetto, che sposa appieno i suoi [principi per un digitale etico e sicuro](https://innovazione.gov.it/it/cosa-facciamo/missione/). “Sin dall’inizio del mio mandato”, ha dichiarato il Ministro per l’Innovazione e la Digitalizzazione Paola Pisano, “ho creduto che proteggere chi viene colpito dall'odio online e al tempo stesso salvaguardare i principi di libertà di espressione fosse un obiettivo primario. A breve nascerà un tavolo di lavoro pubblico-privato proprio su questo tema. Nel frattempo è importante dare il giusto sostegno a iniziative come quelle portate avanti da ‘Chi Odia Paga‘, che hanno il grande merito di usare la tecnologia per dare risposte etiche e concrete a problemi che la stessa tecnologia pone”.

## Come funziona la piattaforma

[Chi Odia Paga](https://chiodiapaga.it/){:target="_blank"} è una piattaforma _legal-tech_ in grado di combattere l’odio online avviando **la
migliore procedura di tutela legale** per ciascun caso. Il primo servizio rilasciato permette all’utente, attraverso la compilazione di un questionario interattivo, di ricevere immediatamente un primo feedback legale basato su un algoritmo di intelligenza artificiale: grazie ad esso l’utente scopre se è stato vittima di un reato, di quale reato eventualmente si
tratti e, se del caso, suggerisce di contattare un avvocato. Per istruire l’algoritmo è stato utilizzato un archivio di oltre **1.500 sentenze passate in giudicato** e la consulenza di un team di avvocati specializzato sui reati online. Il feedback legale è fornito utilizzando un linguaggio comprensibile e riducendo così la distanza percepita tra cittadino e materia giuridica.

“Attenzione”, ha precisato il fondatore di COP Francesco Inguscio, “non è sempre tutto odio ciò che urtica. Non sempre ci sono gli estremi per denunciare commenti aggressivi, il nostro obiettivo non è sostituirci agli avvocati ma dare assistenza al cittadino, per capire quando ci sono le condizioni per contattarne uno, solo **quando un reato sia stato effettivamente commesso**”. Inguscio conclude segnalando infine che “la denuncia è l’ultima difesa da usare contro l’odio, la prima si chiama ‘educazione‘ e deve essere sostenuta supportando tutte le associazioni che fanno sensibilizzazione e formazione su questi temi”.

{:.x-small.text-right}
_Fotografia di [James Sutton](https://unsplash.com/@jamessutton_photography?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/bullying?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
