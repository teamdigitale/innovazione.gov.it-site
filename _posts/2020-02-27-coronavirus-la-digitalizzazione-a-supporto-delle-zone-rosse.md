---
layout: post
title: "Coronavirus, la digitalizzazione a supporto delle zone rosse" 
ref: Coronavirus-digitalizzazione-supporto-zone-rosse
lang: it
excerpt_separator: <!-- MORE -->
asset: <img class="w-100" src="/assets/images/posts/smartworking.jpg" alt="Lavorare da casa con lo smart working"/>
pinned: 
categories:
  - highlights
  - imprese
  - pubblica amministrazione
  - cittadini
redirect_from:
  - /it/solidarieta-digitale/
---

_Un’iniziativa per ridurre l’impatto sociale ed economico nelle aree soggette a restrizioni grazie a servizi innovativi._

<!-- MORE -->

Digitale e innovazione possono rappresentare, se utilizzate nel modo giusto, **risorse preziose per migliorare la vita a cittadini e imprese**. Oggi l’Italia è chiamata ad affrontare un momento di emergenza sanitaria, per contrastare [la diffusione del Coronavirus](http://www.salute.gov.it/nuovocoronavirus) (SARS-CoV-2), che sta incidendo notevolmente sulla vita di decine di migliaia di persone che si trovano nelle aree sottoposte a restrizioni. Anche in questo contesto difficile, l’innovazione può dare il suo contributo, se non a ritrovare la normalità forzatamente perduta, almeno a trovare **una quotidianità diversa nella quale non dover rinunciare a lavorare, a informarsi, a fare la spesa**, alla propria socialità e, specie per i più piccoli, al gioco, alla formazione, all’istruzione.

Partendo da questa considerazione, come [Ministro per l’innovazione tecnologica e la digitalizzazione](https://innovazione.gov.it/) ho deciso di intraprendere una serie di azioni per essere a fianco dei nostri cittadini e delle nostre imprese utilizzando servizi e soluzioni innovative. 

## Gli obiettivi

I servizi che vogliamo rendere disponibili hanno il comune obiettivo di **migliorare la vita delle persone** che in questo momento si vedono costrette a cambiare le loro abitudini  permettendo di:

- lavorare da remoto, attraverso **connettività rapida e gratuita** e l’utilizzo di **piattaforme di _smart working_ avanzate**;
- leggere gratuitamente un giornale anche senza andare in edicola o un libro senza andare in libreria **sul proprio smartphone o tablet**;
- restare al passo con i percorsi scolastici e di formazione, grazie a **piattaforme di _e-learning_**, come [proposto dal MIUR](https://www.miur.gov.it/web/guest/-/coronavirus-pubblicate-due-call-per-sostenere-la-didattica-a-distanza).

## Come collaborare con noi

Chiunque può aderire all’iniziativa semplicemente scrivendo a [repubblicadigitale@teamdigitale.governo.it](mailto:repubblicadigitale@teamdigitale.governo.it). Nella propria candidatura è necessario:

- descrivere il proprio servizio;
- definire le modalità e tempistiche di applicazione in uno degli ambiti proposti;
- manifestare l’intenzione di porre il servizio in questione a disposizione della popolazione o delle autorità per il tempo necessario.

L’Italia è un solo grande Comune e **una situazione come questa ci riguarda tutti**, nessuno escluso. Digitale e innovazione possono aiutarci a vincere e abbiamo il dovere di provare a usarli nell’interesse comune, nel modo migliore possibile e senza lasciare nessuno indietro.

Che siate una multinazionale o una partecipata pubblica, una startup, una piccola o media impresa, o un’associazione di volontari, se pensate di disporre di una soluzione, di un servizio capace di **fare la differenza** per garantire un quotidiano sostenibile a chi vive nelle aree sottoposte a misure di contenimento per il virus, scriveteci.



Grazie,

**Paola Pisano**  
Ministro per l’innovazione tecnologica e la digitalizzazione


<section class="section bg-radial-blue mb-2">
  <div class="container text-white">
    <div class="row">
      <div class="col-12">
        <h2 class="mt-4" id="come-aderire">Servizi per i cittadini</h2>
        <p><b>Ti trovi nelle zone interessate</b> dalle misure urgenti di contenimento e gestione del contagio per il #COVID19? Guarda subito l’elenco aggiornato dei servizi e delle soluzioni innovative a cui puoi accedere:</p>
        <div class="text-center w-100 my-5">
          <a class="btn btn-lg btn-outline-light" role="button" href="https://solidarietadigitale.agid.gov.it/">Vai all'elenco dei servizi</a>
        </div>
      </div>
    </div>
  </div>
</section>

Ringraziamo gli Identity Provider che, con l’obiettivo di facilitare la fruizione online dei servizi della PA e dei privati aderenti attraverso SPID, hanno messo a disposizione le modalità di riconoscimento via webcam in forma gratuita per i cittadini che si trovano nelle zone rosse.


{:.x-small.text-right}
_Fotografia di [Bench Accounting](https://unsplash.com/@benchaccounting?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/s/photos/home-working?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
