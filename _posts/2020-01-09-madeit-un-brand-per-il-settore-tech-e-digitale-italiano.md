---
layout: post
title: Made.IT, un brand per il settore tech e digitale italiano
ref: madeit-brand-settore-tech
lang: it
excerpt_separator: <!-- MORE -->
categories:
  - highlights
  - imprese
---

_Il Ministro Pisano ha lanciato al CES di Las Vegas il progetto Made.IT:  un logo e un programma dedicati alle aziende tecnologiche e innovative italiane_

<img class="w-100" src="{{ site.baseURL }}/assets/images/posts/madeit.jpg" alt="Un brand per l'innovazione Made in Italy"/>

Il Ministro per l’innovazione tecnologica e la digitalizzazione Paola Pisano è intervenuta al **Consumer Electronics Show** (CES), la più grande fiera internazionale di elettronica di consumo che si tiene in Nevada, per presentare [il progetto Made.IT](https://innovazione-gov-it/it/progetti/made-it/), l’iniziativa nata per **sostenere il comparto tech e digitale italiano**. 

“Attrarre, sviluppare e sostenere l’innovazione tecnologica e la digitalizzazione è fondamentale per il nostro Paese”, ha dichiarato il Ministro Pisano a margine della presentazione, che si è svolta nel padiglione Italia della fiera. “Made.IT è **un marchio che contraddistinguerà le aziende tech e digitali italiane** e prevederà un programma di sostegno e promozione per le _startup_ e le pubbliche e medie imprese. Lo presentiamo al CES di Las Vegas perché è il più importante appuntamento mondiale su tecnologia e innovazione e perché vogliamo che l’industria innovativa italiana sia sempre più competitiva nello scenario internazionale”.

Con la presentazione di oggi inizia **il percorso di definizione del progetto Made.IT**, che prevede:

- una fase di consultazione con gli stakeholders pubblici e privati;
- la definizione del progetto operativo;
- la messa online di un sito dedicato;
- l’avvio ufficiale delle attività di sostegno alle startup ad aprile, con il lancio del marchio. 

Nato per iniziativa del Ministro per l’innovazione e la trasformazione digitale, in collaborazione con il [Ministero per lo sviluppo economico](https://www.mise.gov.it/index.php/it/), il [Ministero degli affari esteri](https://www.esteri.it/mae/it/servizi/italiani/opportunita/al_mae) e l’[Agenzia per la promozione all’estero e l’internazionalizzazione delle imprese italiane](https://www.ice.it/it), Made.IT è una delle azioni di “[Italia 2025](https://innovazione.gov.it/presentazione-piano-innovazione/)”, la strategia per l’innovazione tecnologica e la digitalizzazione in Italia. 

**Per saperne di più:**
[La pagina di progetto di Made.IT](https://innovazione-gov-it/it/progetti/made-it/)

{:.x-small.text-right}
_Fotografia di [Adrien Milcent](https://unsplash.com/@1100freeb?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"} su [Unsplash](https://unsplash.com/@1100freeb?utm_source=unsplash&utm_medium=referral&utm_content=creditCopyText){:target="_blank" rel="noopener noreferrer"}_
