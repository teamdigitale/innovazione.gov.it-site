---
title: Developers Italia
title_full: La community degli sviluppatori di servizi
description: La community dedicata allo sviluppo di software open source per i servizi pubblici italiani
lang: it
layout: page-project
dashboard_daily: true
ref: developers-italia
logo: developers-italia.png
child_of_ref: progetti
project_url: https://developers.italia.it/
dashboard_url:
people:
no_site_toc: true
order: 5
categories:
 - pubblica amministrazione
---

{:.mt-5.max-w-40}
## In breve

{:.max-w-40}
[Developers Italia](https://developers.italia.it/){:target="_blank" rel="noopener noreferrer"} è la community dedicata allo sviluppo di software open source a supporto dei servizi pubblici digitali italiani.  
Il sito raccoglie tantissimi strumenti per l’integrazione delle piattaforme abilitanti nei servizi pubblici e privati (librerie e SDK, ma anche ambienti di test, esempi di codice e documentazione chiara).  
La community è composta da tecnici della Pubblica Amministrazione o dei fornitori, singoli sviluppatori, cittadini e studenti, che collaborano sui vari progetti e comunicano attraverso gli strumenti messi a disposizione ([Slack](https://slack.developers.italia.it/){:target="_blank" rel="noopener noreferrer"}, [GitHub](https://github.com/italia){:target="_blank" rel="noopener noreferrer"}, [Forum Italia](https://forum.italia.it/){:target="_blank" rel="noopener noreferrer"}).

{:.max-w-40}
Developers Italia è inoltre individuata dalle nuove [Linee guida sull’acquisizione e il riuso di software](https://developers.italia.it/it/riuso){:target="_blank" rel="noopener noreferrer"} come piattaforma dove pubblicare il **software a riuso** (secondo quanto previsto dall’[art. 69 del Codice dell’Amministrazione Digitale](https://docs.italia.it/italia/piano-triennale-ict/codice-amministrazione-digitale-docs/it/v2017-12-13/_rst/capo6_art69.html){:target="_blank" rel="noopener noreferrer"}).

* [Scopri il catalogo del software](https://developers.italia.it/it/software/){:target="_blank" rel="noopener noreferrer"}

{:.mt-5.max-w-40}
## Vantaggi per la Pubblica Amministrazione

{:.max-w-40}
Questo insieme di regole, strumenti e community rappresenta un cambiamento importante per la Pubblica Amministrazione perché favorisce la collaborazione, la razionalizzazione della spesa, il consolidamento del patrimonio di software e **pone le basi per creare innovazione**.  
Riutilizzando componenti comuni e software open source rilasciati da altri enti, le Pubbliche Amministrazioni possono **risparmiare tempo e risorse**: si evita di fare due volte lo stesso lavoro per rispondere a una stessa esigenza e si mettono a fattor comune gli sforzi per **costruire software maturo e soprattutto sicuro**.  Parliamo di razionalizzare le risorse, che possono essere utilizzate in modo molto più utile per costruire servizi a valore aggiunto e per migliorare il software esistente.  
Il Catalogo del Software di Developers Italia consente alle amministrazioni di cercare facilmente le soluzioni esistenti e di effettuare una valutazione comparativa prima di commissionare nuovi software, come previsto dall’articolo 68 del Codice dell’Amministrazione Digitale.  

{:.mt-5.max-w-40}
## Vantaggi per i cittadini

{:.max-w-40}
Grazie al modello collaborativo e al riuso del software i cittadini possono beneficiare di servizi digitali più maturi, più sicuri, più funzionali, più integrati con le piattaforme abilitanti e più coerenti tra di loro.  
La possibilità di accedere al codice sorgente offre **maggiore trasparenza** e addirittura permette ai cittadini di collaborare alla correzione di problemi e al miglioramento del software pubblico.

{% comment %}
{:.mt-5.max-w-40}
## Newsletter

{% include newsletter/newsletter-developers-italia.html %}
{% endcomment %}

{% if page.dashboard_url %}
{:.mt-5.max-w-40}
## I dati

{% include dashboard.html %}
{% endif %}

{:.mt-5.max-w-40}
## Il ruolo del Dipartimento

{:.max-w-40}
La community di Developers Italia è stata realizzata e animata dal [Team per la Trasformazione Digitale](https://teamdigitale.governo.it/){:target="_blank" rel="noopener noreferrer"} durante il suo mandato, in collaborazione con l’[Agenzia per l’Italia Digitale](http://www.agid.gov.it){:target="_blank" rel="noopener noreferrer"} (AgID).

{:.max-w-40}
Usando strumenti collaborativi molto diffusi (GitHub per il codice, ReadTheDocs per la documentazione, Discourse per il forum) il Team ha creato il sito [developers.italia.it](https://developers.italia.it){:target="_blank" rel="noopener noreferrer"}, dove ha coinvolto gli enti gestori delle piattaforme abilitanti, con i quali ha messo a punto roadmap aperte e documentazione per sviluppatori e ha iniziato a rilasciare codice open source.

{:.max-w-40}
La community si è creata spontaneamente in poco tempo, segno che c’era molta necessità di un luogo di collaborazione e confronto. Con la supervisione del Team, molti membri della community hanno apportato altro codice sorgente e sono diventati **maintainer dei repository**.
Ad ottobre 2017 Developers Italia è stata protagonista di [Hack Developers](https://hack.developers.italia.it/){:target="_blank" rel="noopener noreferrer"}, il più grande Hackathon dedicato ai servizi pubblici.
Nel 2018, il Team per la Trasformazione Digitale e AgID hanno lavorato insieme alla stesura delle nuove [Linee Guida per l’Acquisizione e il Riuso di Software per la Pubblica Amministrazione](https://developers.italia.it/it/riuso){:target="_blank" rel="noopener noreferrer"}, che applicano un modello basato sull’open source e mettono le basi per un’efficace costruzione di un **patrimonio di software pubblico aperto e di qualità**.

{:.max-w-40}
Per attuare questo modello di riuso è nata nel 2019 la nuova versione del sito Developers Italia, contenente il catalogo del software popolato automaticamente da un crawler sviluppato dal Team. A tale scopo è stato definito uno standard per la metadatazione del software pubblico, chiamato [publiccode.yml](https://docs.italia.it/italia/developers-italia/publiccodeyml/){:target="_blank" rel="noopener noreferrer"}, che è in corso di adozione da parte di altri stati esteri.

{:.max-w-40}
Il Dipartimento ha preso in carica l’attività del Team per la Trasformazione Digitale, lavorando per:

{:.max-w-40}
* **far crescere la vita della community** e le attività di sviluppo legate ai vari progetti;
* sviluppare il Catalogo del Software open source a disposizione della Pubblica Amministrazione; 
* creare un punto di accesso unico per tutti gli sviluppatori della Pubblica Amministrazione che vogliono [integrare i propri servizi con le piattaforme abilitanti](https://developers.italia.it/it/piattaforme/){:target="_blank" rel="noopener noreferrer"};
* mettere a disposizione degli sviluppatori [una selezione delle API REST italiane](https://developers.italia.it/it/api/){:target="_blank" rel="noopener noreferrer"}.

{:.mt-5.max-w-40}
## Media

{:.max-w-40}
Per ogni richiesta di contatto da parte di media e giornalisti il punto di riferimento è l’ufficio stampa e comunicazione del Ministro per l'innovazione - Dipartimento per la Trasformazione Digitale.

