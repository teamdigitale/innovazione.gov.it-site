---
title: Assistente del team
description:
lang: it
layout: page-job
ref: assistente-del-team
child_of_ref: lavora-con-noi
jazz_url: https://teamdigitale.applytojob.com/apply/YN9c0HzPXF/Assistenti-Del-Team.html
is_new: true
---

Il dipartimento per la trasformazione digitale è alla ricerca di
professionisti come **Assistenti del team**. Tali figure avranno un
ruolo operativo volto a facilitare le attività quotidiane del
dipartimento per la trasformazione digitale e a rendere fluidi i
processi del team così da permetterne maggiore efficacia.

Tali profili lavoreranno a supporto dell’assistente tecnico e degli
altri membri del dipartimento per la trasformazione digitale per
assicurare che le attività del direttore del dipartimento siano
concentrate sui progetti di maggiore importanza e prioritari. In
particolare supporteranno l’assistente tecnico nel:

-   Definire gli ordini del giorno settimanali, mensili per gli incontri
    e per le attività di revisione dei progressi
-   Gestire il calendario di incontri per assicurare che gli argomenti e
    i punti più importanti vengano trattati e analizzati
    approfonditamente, occupandosi in particolare anche della qualità
    dei documenti e della scelta delle persone coinvolte
-   Implementare processi atti ad assicurare l'effettiva realizzazione
    delle attività individuate e assegnate duranti gli incontri
-   Raccogliere commenti sugli incontri
-   Gestire la priorità di particolari comunicazioni via email e gestire
    i relativi follow-up
-   Creare contenuti per aggiornamenti periodici sia interni che esterni
    attraverso presentazioni
-   Identificare metriche e monitorare i progressi dei progetti in capo
    al dipartimento per la trasformazione digitale
-   Identificare problemi e anomalie oppure processi che necessitino di
    miglior documentazione o di un maggior presidio

Il candidato ideale dovrà, inoltre, supportare l’assistente tecnico nel:

-   Confrontare le attività di uffici simili in altre nazioni guida,
    stabilendo le best practice e identificando differenze e lacune
-   Scoprire ed analizzare trend, soluzioni *disruptive*, nuove tecnologie che
    possano rappresentare opportunità strategiche per l’Agenda Digitale
-   Identificare i principali interlocutori del settore

## Qualifiche chiave

-   Comprovata esperienza nelle relazioni con _stakeholder_ di alto livello
-   Comprovata esperienza nel muoversi e operare in situazioni in divenire
-   Comprovata esperienza di successo nel lavoro per obiettivi e nel
    raggiungimento degli stessi
-   Ottima conoscenza della lingua inglese

## Esperienza richiesta

Esperti in possesso di comprovata esperienza acquisita nell’implementazione di processi volti
a garantire l'effettiva realizzazione delle attività programmate, individuando e analizzando le
migliori pratiche e le soluzioni più innovative in ambito tecnologico, con specifico
riferimento a quelle che possono rappresentare opportunità strategiche per l'Agenda digitale.

## Documentazione

- [Avviso (in formato PDF)]({% link assets/docs/avvisi/Assistente del Team-signed.pdf %})
