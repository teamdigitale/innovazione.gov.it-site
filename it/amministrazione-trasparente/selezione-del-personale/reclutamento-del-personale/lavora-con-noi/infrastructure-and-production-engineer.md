
---
title: Infrastructure/production engineer
description:
lang: it
layout: page-job
ref: infrastructure-and-production-engineer
child_of_ref: lavora-con-noi
jazz_url: https://teamdigitale.applytojob.com/apply/245YyU4dWy/InfrastructureProduction-Engineer-DevOps.html
iframeheight: 800
is_new: true
---

Il dipartimento per la trasformazione digitale è alla ricerca di
**ingegneri esperti in infrastructure/production (DevOps)**.

Questa figura avrà il compito di supportare lo sviluppo delle
piattaforme digitali coordinate dal dipartimento. Tra le principali
responsabilità vi sono:

-   supervisionare la gestione dell’intero ciclo di vita dei servizi
    infrastrutturali delle piattaforme applicative (sviluppo, produzione
    e dismissione)
-   progettare il monitoraggio delle piattaforme applicative,
    individuando le metriche più appropriate per garantire l’alta
    affidabilità delle infrastrutture
-   progettare e implementare infrastrutture *cloud* basate sui
    requisiti degli *stakeholder*
-   produrre dettagliate specifiche tecniche di progettazione delle
    infrastrutture *cloud*
-   supervisionare l'automazione dei processi per migliorare scalabilità
    e affidabilità delle piattaforme applicative
-   eseguire le attività di *security hardening* sulle infrastrutture
    *cloud*
-   identificare il debito tecnologico da eliminare con priorità
-   identificare e proporre tecnologie alternative per sviluppare
    implementazioni più scalabili
-   coordinare le attività di risoluzione di problemi tecnici complessi
    fino alla risoluzione
-   fornire stime accurate delle risorse necessarie per lo sviluppo
    delle infrastrutture
-   collaborare con colleghi e *stakeholder* per sviluppare e mantenere
    processi di *disaster recovery*
-   scrivere documenti di *postmortem* e i necessari report tecnici
    sugli incidenti e gli eventuali malfunzionamenti
-   promuovere e condividere la cultura *devops* nel team di lavoro e
    nella comunità del settore pubblico

Siamo alla ricerca di talenti con una comprovata esperienza nello
sviluppo di piattaforme digitali, nella costruzione e gestione di
infrastrutture IT complesse e con un *background* scientifico e tecnico
molto forte.

## Qualifiche chiave

-   Almeno 5 anni di esperienza in un ruolo di
    *Infrastructure/Production Engineer* o equivalente
-   Buona conoscenza di Linux, delle pratiche di sicurezza informatica e
    delle nozioni fondamentali di rete
-   Esperienza pratica nel *cloud* pubblico (Google Cloud, Azure o AWS)
-   Esperienza pratica nelle tecnologie *cloud Open Source*
    specificamente OpenStack
-   Esperienza lavorativa in ambiente *agile*
-   Ottima esperienza nella programmazione e *scripting* in Python /
    Bash
-   Esperienza con tecnologie di *scheduling* per *container* come
    Kubernetes o Docker Swarm
-   Esperienza con moderni sistemi di *logging* come ElasticSearch o
    Graylog
-   Comprensione ed esperienza di processi di *monitoring* con
    tecnologie come Graphite o Prometheus
-   Familiarità con i principi e della filosofia *DevOps* e una forte
    attitudine a ridurre il sovraccarico operativo dei sistemi mediante i
    processi di automazione
-   Esperienza nel *design* e nello sviluppo di architetture software
    robuste e scalabili
-   Esperienza di lavoro con strumenti di gestione di progetti
    tradizionali (Gantt) e agili (Scrum o Kanban)
-   Atteggiamento fortemente motivato, orientato all’innovazione, curioso
    e aperto

## Formazione richiesta

-   Laurea magistrale in Informatica o affine con almeno 5 anni di
    esperienza nell’industria IT, o, in assenza di laurea, almeno 7 anni
    di esperienza nell’industria IT
-   Ottima conoscenza della lingua inglese
