---
title: Affari giuridici (privacy specialist)
description:
lang: it
layout: page-job
ref: affari-giuridici
child_of_ref: lavora-con-noi
jazz_url: https://teamdigitale.applytojob.com/apply/uUMwfRfS8B/Affari-Giuridici-privacy-Specialist
is_new: true
---

Il dipartimento per la trasformazione digitale è alla ricerca di
professionisti con una comprovata esperienza in **affari legali,
giuridici e regolamentari nazionali ed europei** e altresì in relazioni
istituzionali, insegnamento di materie connesse al diritto e alla
politica dell’innovazione e nella progettazione e gestione di iniziative
di inclusione digitale

Questa figura sarà responsabile dell’analisi del quadro normativo e
legislativo nazionale ed europeo che guida le azioni del governo per la
realizzazione dell’Agenda Digitale. Sarà anche responsabile
dell’identificazione di specifici e mirati interventi normativi e
regolatori e/o loro modificazioni necessari per l’attuazione della
strategia di innovazione e crescita digitale del Governo Italiano.

Questa figura gestirà le relazioni con le altre istituzioni nazionali,
europee e internazionali che giocano un ruolo nel quadro regolatorio
delle politiche dell’innovazione, nella regolazione ed esecuzione
dell’Agenda Digitale così come con tutte le istituzioni indipendenti che
giocano un ruolo chiave nel settore digitale e si farà promotore della
corretta applicazione del quadro normativo in vigore.

I professionisti che stiamo cercando devono avere un’esperienza
pluriennale, eventualmente maturata anche in ambito accademico, nelle
materie dell’informatica giuridica, *privacy*, proprietà intellettuale,
commercio elettronico, *e-procurement*, amministrazione digitale e
*e-gov*.

## Qualifiche chiave

-   Approfondita conoscenza della legislazione nazionale ed europea in
    ambito *ICT*
-   Elevata esperienza, maturata nel settore pubblico e/o nel privato,
    nel diritto dell’informatica e delle nuove tecnologie nonché nel
    diritto alla *privacy*, della proprietà intellettuale e delle
    materia giuridiche connesse all’*e-procurement*
-   Approfondita conoscenza o esperienze nella stesura di bozze di atti
    normativi e regolamentari e nella revisione di documenti legislativi
    nonché grande conoscenza del processo legislativo
-   Profonda conoscenza delle politiche sull’innovazione nazionali,
    europee e internazionali
-   Forte conoscenza delle relazioni istituzionali nazionali ed europee
    nell’ambito dell’*ICT* ed elevata attitudine nella redazione di
    documenti istituzionali e *drafting* di atti normativi
-   Ottima conoscenza della lingua inglese

## Esperienza richiesta

Esperti in possesso di comprovata esperienza, non inferiore a 4 anni, nell’analisi di norme,
politiche e strategie pubbliche per la crescita digitale, nonché nell’analisi dei processi
amministrativi con particolare riferimento alle materie dell’informatica giuridica, della
privacy, della proprietà intellettuale, del commercio elettronico, dell’e-procurement,
dell’amministrazione digitale e dell’e-gov.

## Documentazione

- [Avviso (in formato PDF)]({% link assets/docs/avvisi/Affari giuridici-signed.pdf %})
- [Allegato A al DPCM del 24 gennaio 2020 (in formato PDF)]({% link assets/docs/dpcm/DPCM 24 gennaio 2020 - Allegato A.pdf %})

## Compenso

Fino a 75.000 euro
